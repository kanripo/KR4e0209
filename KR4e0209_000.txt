# -*- mode: mandoku-view; -*-
#+TITLE: 宗子相集
#+DATE: 2015-08-25 00:25:58.908637
#+PROPERTY: ID KR4e0209
#+PROPERTY: BASEEDITION WYG    
#+PROPERTY: JUAN 提要
<pb:KR4e0209_WYG_000-1a>¶
欽定四庫全書　　　　　集部六¶
　宗子相集　　　　　　　别集類五(明/)¶
　　提要¶
　　　　(臣/)等謹案宗子相集十五巻明宗臣撰臣字¶
　　　　子相揚州興化人嘉靖庚戌進士除刑部主¶
　　　　事移吏部文選司進稽勲司員外郎以賻楊¶
　　　　繼盛忤嚴嵩出為福建叅議遷提學副使卒¶
　　　　於官年僅三十有六明史文苑傳附載李攀¶
<pb:KR4e0209_WYG_000-1b>¶
　　　　龍傳中葢攀龍徐中行呉國倫梁有譽及臣¶
　　　　有五子之稱也朱彛尊明詩綜稱臣所著有¶
　　　　方城集而此本實題宗子相集其巻目與明¶
　　　　史藝文志相合王世貞志臣墓稱其寢瘵疾¶
　　　　亟門人稍次生平著述凡十餘巻梓之則其¶
　　　　集乃臣未殁時所訂定也臣常與呉國倫論¶
　　　　詩不勝歸而精思累日月卒能卓然成家為¶
　　　　嘉靖七子之一其詩跌宕俊逸頗能取法青¶
<pb:KR4e0209_WYG_000-2a>¶
　　　　蓮而意境未深間傷淺俗静志居詩話謂使¶
　　　　其遇王李充之不難與昌穀蘇門伯仲自入¶
　　　　七子之社漸染習氣日以窘弱最可惋惜所¶
　　　　言誠切中其病然天才婉秀吐屬風流究無¶
　　　　剽剟填砌之習本質未盡漓也惟竹間諸篇¶
　　　　體近纎仄未免汩沒于時趨耳至其西門西¶
　　　　征諸記指陳時弊反覆詳明葢臣官閩中時¶
　　　　禦倭具有方略故言之親切如是又不以文字¶
<pb:KR4e0209_WYG_000-2b>¶
　　　　論矣乾隆四十三年九月恭校上¶
　　　　　　總纂官(臣/)紀昀(臣/)陸錫熊(臣/)孫士毅¶
　　　　　　總　校　官　(臣/)　陸　費　墀¶
