# -*- mode: mandoku-view; -*-
#+TITLE: 宗子相集
#+DATE: 2015-08-25 00:25:59.041001
#+PROPERTY: ID KR4e0209
#+PROPERTY: BASEEDITION WYG    
#+PROPERTY: JUAN 卷七
<pb:KR4e0209_WYG_007-1a>¶
欽定四庫全書¶
　宗子相集巻七　　　　　　明　宗臣　撰¶
　　七言律詩¶
　　　春日¶
帝里頻㸔栁色新那能金馬坐沈淪誰家羌笛吹明月¶
無數梅花落早春羣盜烽烟時更急五陵冠葢日相親¶
故園嵗事滄江上腸斷孤舟起釣綸¶
　　　送人還楚¶
<pb:KR4e0209_WYG_007-1b>¶
薊門搖落朔雲秋爾去千山落日愁白髮行藏孤劍在¶
青楓舟楫大江流楚人昔有懐沙怨湘水今還鼓瑟留¶
念我好傳鴻鴈曲月明應醉庾公樓¶
　　　寄趙山人¶
别乆音書何太稀塞南日日秋鴻飛青山一去誰消息¶
白髮雙垂今是非嵗月秪窮詞客路薜蘿難負楚人衣¶
故園剩有滄浪水寒雨江楓吾賦歸¶
　　　省樓春集¶
<pb:KR4e0209_WYG_007-2a>¶
朝來鳴珮散長安漢署千花覆石欄把酒逢君歌北鴈¶
上書有客泣南冠萬家芳草悲春暮三月髙松過雨殘¶
欲寄愁心與白日浮雲滿目不勝寒¶
　　　午日同于鱗子與集公實時值雷雨¶
薊門芳草逐人來午日新蒲對酒開沈陸摠為方朔侣¶
懐沙獨惜楚臣才人間魍魎雷堪走海上蛟龍雨不回¶
夜半浮雲難去女更堪孤角鳳城哀¶
　　　秋日寄袁二丈¶
<pb:KR4e0209_WYG_007-2b>¶
清秋何處問吾廬落日他鄉淚滿裾邉馬頻年為客計¶
塞鴻八月故人書白蘋江上共誰把紫蕨山中好自鋤¶
只恐凌雲稱賦者漢家乆矣待相如¶
　　　送施明府之蕭山¶
馬上秋風吹客纓送君千里越中行芙蓉落日憑誰語¶
楊栁寒江非世情羣盜羽書仍北向頻年將相議南征¶
白雲茂宰今㸔女莫問飛鳬向帝京¶
　　　二月三首¶
<pb:KR4e0209_WYG_007-3a>¶
二月春華滿鳳城萬家楊栁共愁生烽髙紫塞愁都䕶¶
詔下甘泉議北征昨日羈縻邉市馬西風蕭瑟漢臣纓¶
瓊衣玉札殊恩澤早把勲勞答聖明¶
薊門芳草滿長衢是處黄金不可無西入羽書三輔急¶
北方龍氣七陵孤天王按劍思臨塞大將觀兵豈備胡¶
報主憂時今更切敢將心事問江湖¶
聞道元戎出帝畿即㸔逺道燿軍威漢金百萬朝通使¶
突騎三千夜解圍塞上烽煙何日定山中麋鹿計全非¶
<pb:KR4e0209_WYG_007-3b>¶
由來天意髙難問徒自燕雲滯客衣¶
　　　寄許殿卿¶
聲名歴下共羊何海岱秋雲幾度過燕市黄金圖駿少¶
齊人白石飯牛多山中夜賦深風雨醉後春衣泣薜蘿¶
聖世才賢俱近幸碧池芳草待鳴珂¶
　　　寄沈二丈¶
長髯短鬂近何如湖北湖南定卜居琴裏瀟湘中散曲¶
池邊風雨右軍書秋來雙逕誰㸔菊月下清尊自摘蔬¶
<pb:KR4e0209_WYG_007-4a>¶
舊日綸竿還好在豈能終負楚江漁¶
　　　寄懐子培舍弟¶
故園春草日依依别後池塘今是非明月江楓頻憶弟¶
清秋塞鴈一沾衣病多客枕餘芝术書去名山問蕨薇¶
聞道滄洲新水濶可憐鷗鷺滿漁磯¶
　　　省中齋居貽于鱗子與公實元美四比部¶
向夕停珂省閣幽吏人猶自進春裘蓬萊雙闕金莖逺¶
閶闔千門紫氣流明月在天難命駕白雲垂户好登樓¶
<pb:KR4e0209_WYG_007-4b>¶
明朝獻賦甘泉者漢畤秦祠非昔遊¶
　　　送熊守之太倉因便省覲¶
羨爾新分刺史符南方千騎亂平蕪瀟湘天濶春歸楚¶
震澤風髙曉入吳父老幾年憂戰伐使君到日問樵蘇¶
薊門舊侣能相憶八月雙鴻起太湖¶
　　　吳明卿席上有賦¶
陌上黄金俠者遊薊門春草暮堪留一尊破爾青山夢¶
萬里懐人落日愁鸚鵡昔悲湘客賦鷫鸘初典漢臣裘¶
<pb:KR4e0209_WYG_007-5a>¶
酒䦨忽聴孤笳起腸斷邉雲出塞秋¶
　　　望蜀¶
華髮蕭然寄一官于今蜀道更艱難北來戎馬應㸔劍¶
南去蓴鱸好掛冠楊栁豈堪巫峽暮薜蘿空對錦江寒¶
東山舊日饒書札夜夜燈前拭淚㸔¶
　　　送冒明府謫教杭州¶
匹馬天風聴暮笳南歸尚醉故園花尺書在袖逢江鴈¶
萬里揚㠶似漢槎帳下談經餘苜蓿湖中對客半蒹葭¶
<pb:KR4e0209_WYG_007-5b>¶
錢塘歳嵗春堪卧莫憶漁竿返玉華¶
　　　送方行人使魯還蜀¶
仙吏朱衣下紫霄天書親捧翠微遙梅花一夜飛羌笛¶
明月千山護使軺魯甸王程逢鴈盡劍門鄉思聴猿銷¶
送君雙淚悲游子白髮清江正寂寥¶
　　　得黄山人書¶
昨日傳書到漢京幾年為客向江城懐人夜雨孤尊在¶
聞爾秋霜兩鬂生半世行藏頻倚劍各天消息一沾纓¶
<pb:KR4e0209_WYG_007-6a>¶
何時共逐華陽侣手把芙蓉對月明¶
　　　寄馬明府¶
秋雲何處寄相思華髮知君滿面垂去國柴桑陶令醉¶
還家薏苡漢臣悲竟無尺素傳朱鯉或與仙人種紫芝¶
一自滄江分折栁十年搖落鹿門期¶
　　　客舍新遷有賦¶
如何一别淮南桂竟日淹留冀北花九塞烽煙仍抱病¶
三年京洛屢移家人間歳事催黄鳥江上春衣阻赤霞¶
<pb:KR4e0209_WYG_007-6b>¶
骨肉音書常不斷白雲依舊是天涯¶
　　　送陳使君還楚¶
使君匹馬向河梁此去江鄉即帝鄉楚客多才見鸚鵡¶
漢旌何日渡瀟湘山中杜若迎新綬渚上芙蓉念舊裳¶
京洛交游俱近幸遲君秋色賦長楊¶
　　　寄陸子和¶
江門一别又秋分何處風煙不憶君久客衣裳鶉自結¶
舊游尺素鴈為羣十年世路彫青鬂三嘆斯人卧白雲¶
<pb:KR4e0209_WYG_007-7a>¶
羽翼南溟最相近未須重勒北山文¶
　　　送陳生南還因寄江鄉游好¶
薊北秋髙起夕峰送君南去楚雲重市中五斗新豐酒¶
醉後三年長樂鐘耕隴未須悲燕雀涉江何處採芙蓉¶
寄言舊日飱霞侣曾否天台訪赤松¶
　　　送李虞部之杭州¶
一尊晨散帝城遊萬里江雲擁去舟楚國芳荃難汝别¶
薊門朝雨為誰留萬家烽燧塵纓夕八月蒹葭海戍秋¶
<pb:KR4e0209_WYG_007-7b>¶
使者無須頻北顧浮雲何處不堪愁¶
　　　除前錢惟重夜至¶
朔雪千門擁騎過西風搖落罷鳴珂愁邊鴻鴈中原去¶
眼底龍蛇畏路多闗塞豈無邉馬䇿江湖真負楚漁歌¶
衣裳嵗暮吾將換好與青山長薜蘿¶
　　　旅懐二首¶
逺塞風髙暮角哀浮雲終日去燕臺百年駿骨逢時晚¶
十月鴻書隔嵗來錦水即從巫峽出青山定向劍門開¶
<pb:KR4e0209_WYG_007-8a>¶
獨傷人事多留滯萬里停雲日幾迴¶
客計年來尚卜居楚江漁父意何如茂陵肺病長卿賦¶
漢帝心知賈誼書天地一身惟報主烽烟雙眼正愁予¶
秋風萬里吹南國叢桂花開滿故廬¶
　　　寄陸長庚¶
天涯一自失論文豈有同心不憶君孤客逢秋悲薊草¶
尺書經歳阻江雲清時易别煙霞路明月難隨鹿豕羣¶
便欲投簮滄海去兵戈消息不堪聞¶
<pb:KR4e0209_WYG_007-8b>¶
　　　韋氏池亭四首同于鱗子與元美賦¶
城上春山並騎來曲池芳草好停盃鸕鷀水浄窺人立¶
燕雀風髙逐岸回(闕/)　　　𤣥草在帝京三見紫薇開¶
吾將(闕/)　　　賦怪爾臨岐候吏催¶
雨過林塘花正飛髙松細石俯漁磯扁舟明月堪長往¶
萬里滄江胡不歸猿鳥經秋分客淚薜蘿他日只吾衣¶
相逢未可輕相負一到紅塵事事違¶
重來韋曲解春襦碣石華陽望不孤萬里天風吹短髮¶
<pb:KR4e0209_WYG_007-9a>¶
千家涼雨颯髙梧青山秪負漁樵問𤣥鳥深知日月徂¶
一醉磯邊濯吾足却疑身世即江湖¶
出門駐馬飲平川為爾徘徊下夕煙捐珮不堪芳草暮¶
沾衣吾得紫霞篇漁陽戍鼔今何急易水悲歌昔所憐¶
更欲開尊待新月浮雲容易妬嬋娟¶
　　　寄陳使君¶
春日春風太可憐憂懐别緒俱茫然江南涕淚望松梓¶
冀北花鳥空雲煙鴛鷺暫解仙子珮蓼莪應廢門人篇¶
<pb:KR4e0209_WYG_007-9b>¶
袖中尺素向誰寄不見雙鴻飛暮天¶
　　　西來¶
西來秋色滿燕山昨夜平邉使者還白羽書傳閫外捷¶
黄金詔賜殿中班竟何漢卒屯青海難信班生老玉闗¶
聞説單于頻出獵相逢馬上㸔刀環¶
　　　送王參軍之横州¶
中原落日怨離羣萬里闗山路又分亂後誰為驃騎使¶
征南吾憶伏波軍湘妃斑竹行秋雨帝渚蒼梧起暮雲¶
<pb:KR4e0209_WYG_007-10a>¶
銅柱髙標猶在眼好將勳業答明君¶
　　　諸子夜集¶
鳴珮朝來散紫宫相逢意氣為誰雄一尊醉憶江湖上¶
三月春殘風雨中消渴文園卧司馬題書碣石問㝠鴻¶
青山南北吾將往肯向人間泣路窮¶
　　　雨中得家書¶
走馬歸來稍自寛愁邊蕭索漢庭冠葵榴不落千枝浄¶
風雨頻生六月寒客到庭階驚自出書傳兄弟淚難㸔¶
<pb:KR4e0209_WYG_007-10b>¶
兩鄉白髮闗河阻日日江鴻愧羽翰¶
　　　再寄袁二丈¶
髙秋搖落薊門城萬里相思對月明人在蒹葭歌白苧¶
病中風雨望金莖闗山尺素時堪寄南北孤鴻暮不征¶
聞説子雲能獻賦長楊羽獵古今名¶
　　　人日柬楊子¶
游子頻年棲漢庭又㸔春事落階蓂乾坤雙眼逢人日¶
江海孤槎是客星病起鬂毛知汝白愁邊楊栁為誰青¶
<pb:KR4e0209_WYG_007-11a>¶
風烟況復音書隔向夕征鴻不可聴¶
　　　寄懐趙子隆¶
當日相攜十二橋寒江東接廣陵潮青雲客計龍門䇿¶
明月誰家鳳女蕭久别書來愁鴈鶩故園秋盡憶蘭苕¶
長安新栁黄金色遲爾㸔花匹馬驕¶
　　　送人歸淮南¶
燕市六月芳草斑落日忽驚游子顔騎發邯鄲逢趙璧¶
雨來桐栢近淮山黄河日夜去仍急滄海東南浩不還¶
<pb:KR4e0209_WYG_007-11b>¶
秋到正逢叢桂色王門諸客共誰攀¶
　　　春興八首¶
往歳含香紫禁東千官環珮散天風茂陵病逐樵人去¶
淮海春殘桂樹叢宦計雲霄惟敝舄主恩日月在㝠鴻¶
簡書使者江亭滿可得相逢問漢宫¶
滄洲生事起垂綸蜀使西來淚滿巾萬里書傳巫峽雨¶
幾時歸摘楚江蘋青猿知在闗山聴白髮應催日夜新¶
人世百年堪俯仰薊門一别五經春¶
<pb:KR4e0209_WYG_007-12a>¶
遙傳塞上又徴兵使者飛書入漢京邊馬不歸青海戍¶
朔雲常斷玉闗纓七陵松檜今開府三輔河山夜勒營¶
自是羣公能䇿敵即㸔赤羽莫深驚¶
建業春雲咫尺㸔雲中宫闕舊長安壽陵只在鍾山上¶
紫氣遙憑白日寒劍珮千秋還鳳吹闗河西顧自龍蟠¶
至今父老談神武匹馬傳書定契丹¶
石門草色曳春裾愁裏春花滿舊廬計吏徴求那太急¶
蒼生顦顇竟何如黄河北注魚龍泣赤壤終年稼穡虚¶
<pb:KR4e0209_WYG_007-12b>¶
天上近傳優恤詔可能一夕起樵漁¶
中原五子送將歸十二峰頭拾紫薇别後何人鸚鵡筆¶
書來念我薜蘿衣邗溝明月行將問鴻鵠天風髙自飛¶
南北岐途兩無賴江門烽火照漁磯¶
髙楊亂石把雕弧有客頻過問壯圖落日中原停萬騎¶
悲風萬里下三吳臺前麋鹿秋相泣海上鯨鯢夜自呼¶
聞道中丞新授命急將戎馬捄姑蘇¶
司馬提兵夜渡河羽林諸將擁雕戈青山一戰殘鼙鼓¶
<pb:KR4e0209_WYG_007-13a>¶
落日千家泣綺羅盜賊似聞皆壮語東南何地不哀歌¶
浮生轉覺江湖窄難把衣裳任芰荷¶
　　　江村¶
西風朝散漢臣班萬里江村一夜還題柱聲名空畫省¶
採芝歳月有青山烟開曲水頻垂釣日卧蒼梧不掩闗¶
直欲天台拾瑤草何人遲我白雲間¶
　　　寄顧純一時客于揚¶
自君去矣湖之濵日夜湖南生白蘋江雨千家任伏枕¶
<pb:KR4e0209_WYG_007-13b>¶
潭雲百尺堪垂綸書傳孤鴈正明月病起空山愁暮春¶
桃花流水可避世武陵樵者今何人¶
　　　寄袁二丈¶
孤鴻不到海門煙别後音書動隔年江上暮雲空復好¶
湖南新月為誰圓懐人竟負㸔梅曲卧病長歌采蕨篇¶
咫尺山隂飛早雪可能一上剡溪船¶
九月寒花照客盃故人何處獨登臺霜華好與青楓落¶
秋色能堪白鴈催皷角孤城猶自急干戈雙眼共誰開¶
<pb:KR4e0209_WYG_007-14a>¶
知君近有江南賦千古深知庾信哀¶
　　　同子與使君登文游臺臺在髙郵¶
何處星槎使者迴孤城寒吹共登臺湖間明月雙珠出¶
雨後青山萬井開鍊石汝從天目到觀濤誰更廣陵來¶
越吟楚曲俱搖落江左新驚鼓角哀¶
　　　趙山人至¶
千行垂栁暗江村江上何人到石門倚杖年華垂素髮¶
登樓雨色滿清尊驟雷似有蛟龍怒落日愁聞豺虎喧¶
<pb:KR4e0209_WYG_007-14b>¶
只此漁舟堪結侣未須楚水問桃源¶
　　　贈凌文學¶
有客問予青鷺洲當年遇汝蕪城秋一尊樓閣短簫發¶
十里芙蓉片月留别後素書不肯寄袖中白璧何所投¶
明朝江路嘆遊子莫遣霜華盈敝裘¶
　　　拱極臺¶
髙臺此日眺中原臺上空驚夜色繁人在千峰明月裏¶
天垂列宿紫微尊秋衣薜荔真吾計早嵗漁樵亦主恩¶
<pb:KR4e0209_WYG_007-15a>¶
即擬尋仙向五岳烽烟猶自滯江門¶
　　　萬里¶
萬里青楓悲素秋千門風急楚雲流江南涕泪重城急¶
海上親朋暮角愁西入戰烽迷漢騎年來漁父失江鷗¶
寄言諸將須深策早把新軍駐石頭¶
　　　待元美不至¶
書來有意問滄波曉起柴門撫舊柯孤楫中流揚子暮¶
白雲西去秣陵多雙龍一别各風雨五斗相逢今薜蘿¶
<pb:KR4e0209_WYG_007-15b>¶
寄語湖邊垂釣者好尋蝦菜待君過¶
誰傳消息到湖西欲來不來空杖藜昨日石門開枳橘¶
早時孤艇散鳬鷖愁人碧草戎戎短候客清尊夜夜攜¶
二十四橋今寂寞未應重為玉簫迷¶
　　　真州¶
十月孤城鼓角哀悲風搖落此登臺山形西轉千虹立¶
濤色東驅萬電開日下白雲鐘阜起江南紫氣漢陵來¶
臨流怪爾鮫人語一夜乗潮能百迴¶
<pb:KR4e0209_WYG_007-16a>¶
　　　寄茂秦¶
與君秋别薊門鐘每見秋雲不可從雜佩相貽仍蕙芷¶
美人一水隔芙蓉月明江上歌梁甫病卧山中擬蜀龍¶
盡道漳河成獨往十年髙咏在青松¶
　　　送人南歸¶
楚天搖落欲何之把酒青門泪並垂漢署昔題金馬賦¶
淮南秋問桂花枝還家客夢寒蟬急去國君恩白髮知¶
歳晚衣裳仍好製扁舟隨處有江蘺¶
<pb:KR4e0209_WYG_007-16b>¶
　　　贈吴子¶
廣陵城西江可憐廣陵城北草芊芊余㸔鴻鴈歌明月¶
爾客崑崙今幾年湖上一尊開橘柚人間雙泪堕嬋娟¶
相逢揔是淮南侣莫負秋風桂樹篇¶
　　　寄李順徳于鱗¶
憶爾狂歌滿帝京春來紫綬寄專城漢庭詔下二千石¶
良吏人傳卓魯名日落盧龍寒朔騎風髙&KR0240;鹿斷塵纓¶
褰帷定有江門思碣石青天是舊盟¶
<pb:KR4e0209_WYG_007-17a>¶
　　　暮春¶
莫向桃花又問津只今已是武陵人經旬芝术還欹枕¶
細雨林塘不住春一入青山疎故舊千秋素業在沈淪¶
湖邊似有漁舟路急與秋風長緑蘋¶
　　　江上秋髙有懐京洛舊好李王南北梁謝飄零¶
　　　　獨子與明卿在焉俯仰傷情賦此寄臆¶
荆髙一去燕市虚獨留爾輩空躊躇黄金匕首今安在¶
擊筑悲歌忍自疎千古英雄堪俯仰一朝聚散有樵漁¶
<pb:KR4e0209_WYG_007-17b>¶
江山南北秋華濶膓斷孤鴻八月書¶
　　　寄袁三子敬¶
去年握别楚江流一夜新霜擁去舟人隔蒹葭滄海暮¶
書來風雨白蘋愁茂陵消渴還稱賦明月聴砧獨倚樓¶
知爾詞華千氣象于今莫厭鹿門遊¶
　　　雨中聞島夷消息太劇¶
一雨滄江起杖藜愁邊芳草正萋萋天門石裂雙雷下¶
海國烽髙萬象迷百戰蒼生鮫室裏頻年赤羽鳳城西¶
<pb:KR4e0209_WYG_007-18a>¶
謝安莫負東山望昨日徵書到會稽¶
　　　二月五日¶
今年春事何太遲二月五日寒如絲細雨忽見芳草色¶
晴雲猶䕶梅花枝鼓吹長江日夜急羽書匹馬東西馳¶
天時人事且如此忍向青山歌紫芝¶
　　　送太史李公還朝¶
楚江二月送朱輪江上千家長白蘋宫錦尚留叢桂色¶
仙舟不住廣陵春雲間鳷鵲含香入日下䕫龍佩玉新¶
<pb:KR4e0209_WYG_007-18b>¶
一自周南歸太史石渠視草更何人¶
北去樓船向紫垣長途芳草日開樽漢庭秋問仙人掌¶
方朔才髙金馬門羣盜兵戈無上䇿蒼生顦顇滿中原¶
安危將相須公等宵旰于今獨至尊¶
　　　酬沈二山人¶
夜夜西風吹客纓江湖咫尺有離情髙秋伏枕黄柑盡¶
明月懐人白髮生雨後桑麻頻入冦年來畎畝只談兵¶
亦知已作漁樵伴未必深山好避名¶
<pb:KR4e0209_WYG_007-19a>¶
　　　顧一丈夜集¶
江上草堂開夕陽寒波十里即滄浪西湖客到扁舟雨¶
故國鴻歸昨夜霜一别鬢殘邉馬後兩秋書隔楚雲長¶
相逢斗酒且沈醉莫惜餘歡對舉觴¶
　　　懐公實¶
梁鴻一䟽向樵漁予亦歸來掃敝廬青笠孤舟空自逺¶
黄金大藥竟何如桂殘淮海秋移病草碧羅浮夜著書¶
三十六峰明月裏相逢亦有紫霞裾¶
<pb:KR4e0209_WYG_007-19b>¶
　　　席上贈劉一丈墀石¶
滿目垂蘿青不收何人日日問羣鷗尊前細雨千峰暮¶
天外明星萬樹流歳月豈能殘楚佩行藏且莫問吳鈎¶
憐君空抱蒼生䇿一卧江門四十秋¶
　　　早春寄明卿舍人時以使事還楚¶
湖北湖南春氣鮮渚鷗沙鷺何翩翩梅花千嶂暮不落¶
芳草雙江寒可憐漢使近持金馬節楚漁難别洞庭船¶
醉來偃蹇三湘裏更是何人白雪篇¶
<pb:KR4e0209_WYG_007-20a>¶
　　　過揚州¶
湖上行吟落日邊髙秋蕭索倍淒然蕪城舊識叅軍賦¶
玉樹空傳帝者篇隋苑雲殘楊栁色邗江夜斷荻蘆煙¶
可憐白舫青蓑者尚有漁歌似昔年¶
青楓滿目生悲涼二十四橋空石梁明月玉簫何處聴¶
寒江秋草為誰長西雲獨照崑崙紫古道頻吹杜若香¶
世故客愁那有極欲憑尊酒問垂楊¶
　　　真州謁文丞相祠¶
<pb:KR4e0209_WYG_007-20b>¶
文相祠前楓樹丹真州城外送波瀾千秋不盡中原泪¶
此地真成故國㸔一自燕雲孤騎入至今龍氣大江寒¶
客游莫聴寒笳起白日青天處處殘¶
　　　春日¶
春風冉冉吹山亭春日娟娟迴翠屛淮浦又見桂枝發¶
江洲重入蘼蕪青落花流水去杳杳石泉飛雨寒泠泠¶
愁來甘卧茂陵病寂寞雲霄空客星¶
　　　冬至夜髙子明陸子和子培舍弟集小館¶
<pb:KR4e0209_WYG_007-21a>¶
孤夜羣星聚此筵寒梅細石晩相鮮兩儀消息還長日¶
雙鋏追隨自昔年人世歳華空鬢髮江門戎事正風煙¶
哀時詞客無今古久矣吾悲庾信篇¶
　　　得元美書¶
江上孤槎憶送君薊門消息阻秋分驚風萬里吹邉鴈¶
錦字千行墜楚雲北極頻頒龍武詔東吴新挫伏波軍¶
漁樵舊業無須問處處青山泣紫氛¶
　　　懐余徳甫比部¶
<pb:KR4e0209_WYG_007-21b>¶
一别垂楊秋又分楚材原自豫章聞七陵寒吹歌明月¶
列署秋衣生白雲病乞薜蘿空復逺日㸔麋鹿遂為羣¶
尺書未報燕南使何處聴鴻不憶君¶
　　　諸子夜集因寄長庚¶
萬里西風吹急湍茆堂幽事起憑欄客尋𤣥草頻捐佩¶
醉倚青松不著冠漁父暮歸雙艇急鮫人夜語一江寒¶
聞君已作飡霞侣石上瑤華只自㸔¶
　　　七夕¶
<pb:KR4e0209_WYG_007-22a>¶
今年七夕又山家散髮孤吟到暮霞天上雙星罷機杵¶
湖南斗酒出蒹葭白雲中夜來江色紫蕨清秋長石華¶
萬里天河寒在眼何人咫尺問仙槎¶
　　　寄錢惟重時以使事還吴¶
使者持節瀟湘回三吴消息愈堪哀蛟螭盡飲太湖水¶
麋鹿又上姑蘇臺組練徴兵已百戰艱危報主須羣才¶
君㸔眼底紛紛者躍馬卧龍安在哉¶
　　　得方山人書¶
<pb:KR4e0209_WYG_007-22b>¶
憶昔同登冀北臺黄金識爾入燕才三秋消息邉雲斷¶
十月音書楚使來落日中原猶作客扁舟滄海負停盃¶
青楓莽莽孤鴻暮何處臨髙首重回¶
　　　子與投書約訪山中賦此以待¶
聞君遙别薊門樓錦纜牙檣漢使舟昨日書來桐栢水¶
西風病卧廣陵秋霜前鴻落驚相問江上龍歸空復愁¶
昔者淮南招隠後幾人能問桂枝幽¶
　　　病起¶
<pb:KR4e0209_WYG_007-23a>¶
病起蕭然一鶡冠年年春事鹿門㸔長堤芳草愁邊緑¶
落日梅花笛裏寒吴使傳書多戰伐楚人貽佩只椒蘭¶
武陵稍隔滄浪水遲爾秋風把釣竿¶
　　　頻年¶
頻年客淚滿蓬蒿是處生涯半羽旄漢詔北來戎馬急¶
楚江南去陣雲髙三軍嵗晩悲蘆角諸將秋深損戰袍¶
百計艱危君莫問宵衣此日聖躬勞¶
　　　袁二丈夜訪山館劉一丈偕集二首¶
<pb:KR4e0209_WYG_007-23b>¶
湖北湖南落日斜誰來題竹野人家自言海上多秦石¶
始信河邊有漢槎斗酒共聴今夜雨江梅曾對十年花¶
别來𤣥草今何似容易秋風老嵗華¶
石門寒雨永兹宵多病文園起寂寥已分白頭仍進履¶
相逢青眼自垂髫時來蕭艾偏多色嵗晩魚龍何太驕¶
偃蹇揚雄終獻賦西風莫問赤城樵¶
　　　得明卿還京消息却寄¶
憶爾孤帆落日遥洞庭秋色莽蕭條幽蘭雜佩湘君贈¶
<pb:KR4e0209_WYG_007-24a>¶
暮雨髙唐楚客驕方朔已歸金馬詔枚乘空賦廣陵潮¶
悲歌舊侣相逢日何處妖姬醉紫貂¶
　　　孫子升過訪¶
四海賓朋舊不疎可憐蹤跡斷樵漁白蘋客到秋江雨¶
赤鴈吾愁隔歳書湖上一尊停夕吹山中十日把寒裾¶
知君即草明光賦空有相思到敝廬¶
　　　蜀道¶
蜀道之難自古今豈令華髮獨能任思家多少𤣥猿淚¶
<pb:KR4e0209_WYG_007-24b>¶
解綬徘徊赤子心秋落舟航巫峽險人言風雪錦江深¶
坐來萬里誰消息明月闗山處處砧¶
　　　渡河¶
孤舟東望淮水潯長空搖落千樹林闗塞蕭條紫極逺¶
魚龍浩蕩黄河深中流羯鼓起遐色萬里天風吹夕隂¶
懐抱鬱鬱復為客白石滄江違寸心¶
　　　舟夜夢顧一丈¶
吕梁之水青石磯中天寒月何霏微梅花寂寞有誰賦¶
<pb:KR4e0209_WYG_007-25a>¶
芳草飄零胡不歸江海故人忽入夢英雄白首空霑衣¶
明朝懐袖有尺素安得雙鴻雲際飛¶
　　　登景山落霞亭¶
雪後登山落木繁朱霞猶自出天根奇峰斷石頻停馬¶
絶壁枯枝亂掛猿桂樹千秋懐舊國浮雲何處望中原¶
蓬萊東去未為逺吾欲乗風叩日門¶
搖落青楓此上臺石門雙磴倚崔嵬河流南注崑崙折¶
龍氣西㸔芒碭摧十月衣裳寒杵急孤城睥睨暮笳哀¶
<pb:KR4e0209_WYG_007-25b>¶
故山麋鹿還誰主楚水淮雲首重回¶
　　　南旺湖夜泊¶
落日孤舟下石梁蒹葭寒色起蒼茫青天忽墮大湖水¶
明月長流萬里光中夜鸕鷀迴朔氣南來鴻鴈亂邉霜¶
他鄉嵗暮悲游子涕淚時時滿客裳¶
　¶
　¶
　宗子相集巻七¶
