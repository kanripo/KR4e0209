# -*- mode: mandoku-view; -*-
#+TITLE: 宗子相集
#+DATE: 2015-08-25 00:25:59.097181
#+PROPERTY: ID KR4e0209
#+PROPERTY: BASEEDITION WYG    
#+PROPERTY: JUAN 卷十
<pb:KR4e0209_WYG_010-1a>¶
欽定四庫全書¶
　宗子相集卷十　　　　　　明　宗臣　撰¶
　　五言絶句¶
　　　題畫四首¶
山徑度青波石門遲白日客到不披衣春風理瑶瑟¶
暮嶂逺含青春江空帶碧細掃風前花抛書枕蘿石¶
㝠㝠沙上鷗潔潔雲間鶴秋風厲羽飛空山驚寂寞¶
雨落千山南月照千山北山上把芙蓉蒼蒼動秋色¶
<pb:KR4e0209_WYG_010-1b>¶
　　　春望¶
聞道春可憐春今竟何許石竹萬家烟海棠三月雨¶
　　　送呉山人¶
黄菊故人杯青山游子路匹馬向垂楊回首燕雲暮¶
　　　聞雁憶子培弟¶
秋雨千峯&KR0262;寒雲萬里開不知天際雁㡬日故園來¶
　　　雪山¶
急雪㝠㝠至𤣥雲黯黯垂青山亦白髪莫怪鬂成絲¶
<pb:KR4e0209_WYG_010-2a>¶
　　　聽笛¶
客有羌中笛十月吹楊栁楊栁不可見春色在君手¶
　　　寄陸子¶
白鷺三洲逺青山萬樹低相思惟夢到夜夜鳳臺西¶
　　　郊行六首¶
連騎出孤城揚鞭一相語楊栁遍春山應從何處去¶
去去城南路我馬忽以停知爾不行意春原芳草青¶
不識南溪路借問道傍子答言從此去桃花隔春水¶
<pb:KR4e0209_WYG_010-2b>¶
昔聞南溪名今識南溪路去城不十里今我來何暮¶
溪上有雙橋一一龍鱗石白髪倚春風愧爾樵人色¶
髙栁與新松鬱鬱滿前渡故園春不見見此故園樹¶
　　　贈人之河汾¶
鳥道下層雲龍門倚積石太平上書者曽是布衣客¶
　　　送人還江南¶
行藏新白髪嵗月舊青袍又向江間去秋風荔薜髙¶
　　　湖上雜言二十首¶
<pb:KR4e0209_WYG_010-3a>¶
㝠㝠江雨飛冉冉江雲細何處見春華蘼蕪滿幽砌¶
人自湖南卧春還湖上看桃花千樹落栁絮萬家寒¶
白髪持竿者江華坐晨日垂鈎勿太深恐落蛟龍窟¶
白雲有樵者携酒至山家春風好同來為吾掃落花¶
散步至西園草莽充庭際稚子好為除恐有草中蕙¶
荷芰滿横塘出水一何長風雨莫太驟吾欲製吾裳¶
熠熠草間螢穿楊復入栁誰取向山房星辰四壁走¶
赤日涸大江家家泣禾黍如何千峯雲不作千峯雨¶
<pb:KR4e0209_WYG_010-3b>¶
百花耀朝日日中常五色君看向日者惟有葵心赤¶
清風下滄洲泠然六月秋錯疑白石走乃是夜行鷗¶
山前摘松子山頭拾桂花月明聞玉笛秋色在誰家¶
幽人夜不眠松下倚寒石秋月落江潭千里湛空碧¶
千澗起秋隂萬山驚夕暝松風何處來悠然飄夜磬¶
明月下大川孤鴻依淺浦不見舟中人但聞舟中語¶
秋江一夜雨鱸魚處處多漁人走相約晨日理青蓑¶
秋雲下斷鴻暮雨鳴叢竹湖上一尊酒共酌寒波緑¶
<pb:KR4e0209_WYG_010-4a>¶
風起萬林寒月出千峯白門外蒼松影疑是卧龍跡¶
寒飈暗夕林中夜忽以朗晨起開石門雪花大如掌¶
冉冉山上梅皎皎山中月月下摘梅花幽香滿肌骨¶
白雪滿湖村夜深仍出門湖邉千樹林一一玉龍蹲¶
　　　得余德甫書¶
使者自南來投書報江渚把讀滄波上蛟龍作人語¶
白紵好裁衣長短與身稱豈無舊所着貴自故人贈¶
　　　古意簡伯章¶
<pb:KR4e0209_WYG_010-4b>¶
美人隔江洲咫尺不得渡不畏石上霜但畏草間露¶
　　　懐髙子明¶
作客清江逺傳書白雁遲山中有芳草遲爾把春巵¶
　　　夜立¶
秋風天外聲明月江中影幽人把桂枝露下衣裳冷¶
　　　遲養浩不至¶
山中白日遲湖上青春早美人不我期誰與玩芳草¶
　　　寒夜同助甫訪子畏見盆草有嵗寒之感焉遂¶
<pb:KR4e0209_WYG_010-5a>¶
　　　　同賦之¶
長安十丈雪寒色滿荆榛惟君咫尺地留得故園春¶
十月見蘼蕪青青似春浦豈子歌陽春春色不敢去¶
百卉皆零落如何爾獨存豈無冰雪苦一意遲王孫¶
自與美人期芳草日轉碧今日凌寒者豈獨松與栢¶
已訝雪中在况逢燈下看酒䦨相把贈疑是翠琅玕¶
　　　席上送朱主客得蕭春青西四字¶
朔雪尊前亂西風馬上驕寒笳中夜起不似廣陵簫¶
<pb:KR4e0209_WYG_010-5b>¶
孤柝那堪夜垂楊不肯春白雲何處至吾欲贈歸人¶
雙樽行北斗一騎望南星春色隨君去蘼蕪日夜青¶
君到滄江上桃花亂馬蹄相思知有路明月薊門西¶
　　　張助甫席上同呉峻伯白伯倫再餞朱主客南¶
　　　　還賦得江飛競渡日草見踏青心十韻(席上/)¶
　　　　(賦詩成三更矣/)¶
為惜美人去看梅到曉窓明河忽倒地疑已入滄江¶
朔雪寒無賴邉雲凍不飛海門波浪急莫使近春衣¶
<pb:KR4e0209_WYG_010-6a>¶
夜夜歌陽春青皇失其柄君携瑶草歸蘼蕪孰敢競¶
君來楚水寒君去燕關暮黄河十丈冰孤槎未可渡¶
郢客何方來為君鼔瑶瑟席上走楚雲杯中落湘日¶
孤鴻碣石西匹馬長安道王孫及早歸緑遍江門草¶
寒飈晝相憶悲歌夜相見斗室豈天台落盡桃花片¶
停杯問明月明月不能答相隨下江潭夜把蒼龍踏¶
一酌寒仍緑千峰夜失青逢君能幾日摘盡薊門星¶
北風送君去吹我故園心直掛廣陵樹春來亂鳴禽¶
<pb:KR4e0209_WYG_010-6b>¶
　　　臘月十七夜月同峻伯助甫席上賦¶
寒霜日夜驕吹破薊門月月色㡬時圓待爾照春髪(得/)¶
(月字/)¶
西風裂天荒銀河翻巨浪殘月東海頭至今不敢上(得/)¶
(上字/)¶
寒飈蕩月華桂樹漸無葉一葉落人間變作階前莢(得/)¶
(葉字/)¶
既喜明月來復惜明月去吾欲破青雲坐爾月行處(得/)¶
<pb:KR4e0209_WYG_010-7a>¶
(去字/)¶
　　　白伯倫儀部移居夜偕助甫司封訪之席上賦¶
　　　　得卜居赤甲遷居新兩見巫山楚水春十四¶
　　　　韻(席上賦登巻/漏下三鼔矣)¶
客子騎明月主人開石屋銀河即爾家豈待成都卜¶
卧君白雲床讀君紫霞書桃花亂墜酒疑是武陵居¶
童子摘松枝敲冰煑白石萬里天風來吹作珊瑚赤¶
龍劍削芙蓉十載閉其匣壯士為爾開滿地走鱗甲¶
<pb:KR4e0209_WYG_010-7b>¶
醉爾華陽館如登崑崙巔白雲一長嘯青山日夜遷¶
君試探𤣥草吾能把素書問竒頻載酒真作子雲居¶
朔雪不肯去客衣何處新尊前歌緑草愁殺薊門春¶
聞君佩𤣥珠明月中夜朗莫作江湖遊白日愁罔兩¶
美人隔江干咫尺不相見終日望秋鴻忽己來春燕¶
客言湘水至緑雨泣蒼梧恐是懐沙淚雙垂問大巫¶
問君何所愛庭户滿西山夜夜仙人至時時拾珮環¶
夜呼洞庭君明月破三楚開門拾楚雲片片作人語¶
<pb:KR4e0209_WYG_010-8a>¶
主人出家醅千酌葡萄紫不問江南人知是江南水¶
落月頻催酒羣星低送人句中楊栁色不是五陵春¶
　　　贈呉張二子¶
望君白雲邉逢君明月下明月豈銀鞍去住隨君馬¶
自我遣明月終夜照君屋嬋娟未解情只在階前宿¶
　¶
　¶
　¶
<pb:KR4e0209_WYG_010-8b>¶
　¶
　¶
　¶
　¶
　¶
　¶
　¶
　宗子相集卷十¶
